---
title: "Kira Tespit Davası Açmadan Önce Bilmeniz Gereken 7 Kritik Nokta"
description: "Kira tespit davası açmadan önce bilmeniz gereken 5 yıl kuralı, ÜFE-TÜFE tuzağı, hakkaniyet indirimi ve arabuluculuk şartları hakkında 7 kritik nokta."
pubDate: 2024-01-15
heroImage: "../../assets/images/kira-tespit-hero-desktop.jpg"
heroAlt: "Kira tespit davası için apartman silueti illüstrasyonu"
tag: "KİRA HUKUKU"
---

Son yıllarda artan enflasyon ve konut piyasasındaki dalgalanmalar, ev sahipleri ve kiracılar arasındaki uyuşmazlıkları zirveye taşıdı.

Hak kaybına uğramamak ve somut olayınız hakkında profesyonel hukuki destek almak isterseniz [iletişim sayfasından](/iletisim) bize ulaşabilirsiniz.

## 1. 5 Yıl Kuralı: Enflasyon Oranına Mahkum Değilsiniz

Kira hukukunda en kritik eşik 5. yıldır. Sözleşmeniz 5 yılını doldurmadıysa, kira artışı yasal sınır olan TÜFE ortalaması ile sınırlıdır. Ancak 5 yıl dolduktan sonra, hakim TÜFE ile bağlı kalmaksızın, bölgedeki emsal rayiçlere göre kirayı yeniden belirleyebilir.

## 2. İhtarname ve Zamanlama

Yeni dönem başlamadan en az 30 gün önce dava açılmalı veya ihtarname tebliğ edilmelidir. Bu süreyi kaçırırsanız, artış bir sonraki yıl geçerli olur.

## 3. ÜFE – TÜFE Tuzağına Düşmeyin (Emsal Karar Uyarısı)

Eski tarihli kira sözleşmelerinde "ÜFE-TÜFE ortalaması" veya iki farklı artış şartının bir arada yazıldığı maddeler yaygındır. Ancak güncel BAM kararlarına göre bu tür ifadeler **belirli ve muayyen olmadığı** için artış şartı geçersiz sayılabilmektedir.

Artış maddesinin geçersiz olması durumunda kira artışı, sözleşmedeki oran üzerinden değil; **hakimin belirleyeceği emsal kira** üzerinden yapılır.

## 4. Hakkaniyet İndirimi

Bilirkişi emsal kirayı belirlese bile, kiracınız "eski kiracı" olduğu için hakim %10 ile %20 arasında bir "Hakkaniyet İndirimi" (eski kiracı indirimi) uygular.

## 5. İşyeri Kiralarında Brüt/Net Ayrımı

İşyeri kiralarında talebin "Brüt" mü yoksa "Net" mi olduğu dilekçede açıkça belirtilmelidir. Yargıtay uygulamasına göre talep brüt kira üzerinden yapılmalıdır.

## 6. Islah Yasağı

Kira tespit davaları "Belirsiz Alacak Davası" olarak açılamaz. Talep edilen miktar sonradan ISLAH EDİLEMEZ. Yani dava açarken, talep ettiğiniz kira bedelini nokta atışı belirlemek zorundasınız.

## 7. Zorunlu Arabuluculuk

Dava açmadan önce arabulucuya başvurmak zorunludur. Doğrudan dava açılırsa, dava şartı yokluğundan reddedilir.
